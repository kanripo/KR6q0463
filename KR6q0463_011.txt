# -*- mode: mandoku-view; -*-
#+DATE: 2016-06-08 5:46
#+TITLE: 神鼎雲外澤禪師語錄
#+PROPERTY: CBETA_ID J33nB280
#+PROPERTY: ID KR6q0463
#+PROPERTY: SOURCE Jiaxing Canon Vol. 33, No. B280
#+PROPERTY: VOL 33
#+PROPERTY: BASEEDITION J
#+PROPERTY: WITNESS CBETA
#+PROPERTY: LASTPB <pb:KR6q0463_J_011-0308c> 
#+PROPERTY: JUAN 11

 雲外禪師語錄卷第十一¶
侍者深知編¶

* 偈¶

** 閱法華經作偈七首贈　法師¶

#+BEGIN_VERSE
「　眉光普現塵沙界今古全彰頃刻時權掛垢衣來作¶佛卻披珍御復名誰」
#+END_VERSE
¶

#+BEGIN_VERSE
「　三車出宅群兒喜一色機忘我獨知法法從來皆實¶相何勞更舉轢中泥」
#+END_VERSE
¶

#+BEGIN_VERSE
「　道場一坐經十劫聊為時人示病因抖盡許多閒骨¶董依然覿面隔途程」
#+END_VERSE
¶

#+BEGIN_VERSE
「　授記將來作佛陀聲聞努力脫沉痾鼻頭捏轉呵呵¶笑燕語鶯啼不較多」
#+END_VERSE
¶

#+BEGIN_VERSE
「　一乘寶所惟云近纔涉名模便隔多信腳蹋翻清冷¶窟等閑不奈寶珍何」
#+END_VERSE
¶

#+BEGIN_VERSE
「　伶俜除糞幾多年寶藏無求忽現前若解全家俱撇¶撒拈來土塊勝人天」
#+END_VERSE
¶

#+BEGIN_VERSE
「　十方世界身中現情與無情嘹亂歌寶塔淨空連湧¶地眾生無奈自疑何」
#+END_VERSE
¶

** 閱楞嚴經成偈十首贈某法師¶

#+BEGIN_VERSE
「　七處窮心慈大切阿難何事更煩功饒他頭動見無¶動未免朦朧在夢中」
#+END_VERSE
¶

#+BEGIN_VERSE
「　不生滅性管窺天鏡裏尋頭豈偶然驀地喚回顛倒¶夢由來成佛我為先」
#+END_VERSE
¶

#+BEGIN_VERSE
「　八種俱還爾是誰傾腸倒腹為伊推只因心見綿纏¶甚依舊渾身墮水泥」
#+END_VERSE
¶

#+BEGIN_VERSE
「　不歷僧祇獲法身夢中有語未惺惺剎竿倒卻重加¶楔三世如來一口吞」
#+END_VERSE
¶

#+BEGIN_VERSE
「　寶光互涉莫生疑眉橫目上許誰知雪消春到天然¶煖把手牽他不肯歸」
#+END_VERSE
¶

#+BEGIN_VERSE
「　三十二身風過樹十四無畏月行空野老不知堯舜
<pb:KR6q0463_J_011-0309a>¶力村歌社舞鬧兒童」
#+END_VERSE
¶

#+BEGIN_VERSE
「　依三明誨斷三因大地山河盡陸沉條令斬新重布¶出憑空玅手繪麒麟」
#+END_VERSE
¶

#+BEGIN_VERSE
「　多般戲論俱消滅六根五陰本來空阿難從此拋身¶命日落西方又起東」
#+END_VERSE
¶

#+BEGIN_VERSE
「　昏沉妄想百千多五十聊宣陰境魔魔佛任他虛起¶滅山高不礙白雲過」
#+END_VERSE
¶

#+BEGIN_VERSE
「　法從緣起本無生迷悟由來但強名夢裏古今高突¶岏醒時依舊坦然平」
#+END_VERSE
¶

** 住山十警策偈¶

#+BEGIN_VERSE
「　生死事大切莫因循寸陰虛度業海浮沉」
#+END_VERSE
¶

#+BEGIN_VERSE
「　正依報定不必勞思暫時失念緣差悔遲」
#+END_VERSE
¶

#+BEGIN_VERSE
「　意將散動即當攝還塵勞海闊一吸即乾」
#+END_VERSE
¶

#+BEGIN_VERSE
「　古德住山食纔接氣四事虛消寧不深媿」
#+END_VERSE
¶

#+BEGIN_VERSE
「　既身且食乃圃乃樵為爾發機三乘以超」
#+END_VERSE
¶

#+BEGIN_VERSE
「　不作不食古有明訓爾我諸人敢不自奮」
#+END_VERSE
¶

#+BEGIN_VERSE
「　本覺靈明人人圓具智鑑暫昏便落緣慮」
#+END_VERSE
¶

#+BEGIN_VERSE
「　空華萬像瞪目成狂識情不動般若斯彰」
#+END_VERSE
¶

#+BEGIN_VERSE
「　妄覺妄知害道之要剎那失時即非靈玅」
#+END_VERSE
¶

#+BEGIN_VERSE
「　名相無體唯念是依射虎中石心未生疑」
#+END_VERSE
¶

** 閱朝宗和尚指迷錄有感¶

#+BEGIN_VERSE
「　寥寥衰法不堪論俗惡猥邪滿世生三刻指迷功不¶朽豈同蝗蠈競兒孫」
#+END_VERSE
¶

** 示禪人四賓主話¶

#+BEGIN_VERSE
「　禪人遠至自江西入門便乃呈全提綠水青山仍舊¶是惺者自惺迷者迷迷不著悟不著快鷂不打籬邊¶雀浮雲散盡碧天涼楚水吳山道路長」
#+END_VERSE
¶

#+BEGIN_VERSE
「　賓主歷然休再舉黃鶯啼在深深樹臨濟沒經幾許¶年水底分明別有天今朝索我重饒舌大鵬飛入蝸¶牛睫縱然句下便翻身也是將龜喚作鱉」
#+END_VERSE

<pb:KR6q0463_J_011-0309b>¶

** 侍者歸鄉省親乞法語¶

#+BEGIN_VERSE
「　當年演祖老婆心參得禪稱侍者勤今古雖然同一¶道山僧不弄遮驢唇時當孟夏初炎日萬木森森聳¶翠陰野水護田釀嫩綠碧雲拖練過高岑天真消息¶無人會書送汝歸意便惇省親侍祖佳題目切忌於¶茲便躲跟勘破娘生真面目速來劍刃再翻身再翻¶身休說夢王婆元是張朝奉門門境界縱知歸依然¶未達吾家用眼裏瞳人尺八吹湧遍湧兮等遍湧」
#+END_VERSE
¶

** 惺寂師弟四旬初度以歌贈之¶

#+BEGIN_VERSE
「　三千里外來相訪一句轟開銕面門拈起毛端成劍¶戟重加鍼拶汗如淋如淋汗下通身快喪盡多年間¶買賣渺視承虛海蠡禪出頭天外來還債債負聊還¶老佛陀幻逢初度且高歌斷碑風雨文章碎古寺門¶庭貫薜蘿此語拈來人共睹當念誰能罷歌舞千劫¶分明句裏呈眉毛眨上無尋處」
#+END_VERSE
¶

** 又送返姑蘇¶

#+BEGIN_VERSE
「　五年聚首難忘念一偈分攜不忍言此日為公重叮¶囑三吳好處莫廉纖主賓忘盡始相知同生同死也¶大奇多少遊人覓交誼誰知汝我了無機」
#+END_VERSE
¶

** 靈水出院復來求住以偈示之¶

#+BEGIN_VERSE
「　三頓不能知死活更干何處脫根塵他年冷地重知¶痛卻恨阿師手太輕」
#+END_VERSE
¶

** 為筏巨濟沙彌剃髮示語¶

#+BEGIN_VERSE
「　老年千里來相訪為慕吾宗岐徑深無見頂𩕳全體¶露也須這裏脫根塵(付衣缽偈)」
#+END_VERSE
¶

#+BEGIN_VERSE
「　三衣一缽付汝行持說禪說律笑破唇皮」
#+END_VERSE
¶

** 示匪一禪人¶

#+BEGIN_VERSE
「　匪一出紙求法語我倦令參自己去更問如何與若¶何當頭一棒無藏處果能直下便忘情南山起雲北¶山雨若還不了此根源將謂吾猶隱乎爾咄」
#+END_VERSE

<pb:KR6q0463_J_011-0309c>¶

** 示霞石法偈¶

#+BEGIN_VERSE
「　世外煙霞到者稀此懷誰許悟人知山自是山水自¶水莫須移易一毫釐」
#+END_VERSE
¶

#+BEGIN_VERSE
「　倒駕慈航潑面來千門萬戶盡撞開笑他枯坐忘朝¶暮湛湛澄澄似劫灰」
#+END_VERSE
¶

** 示曇印法語¶

#+BEGIN_VERSE
「　十方諸佛同一舌縱橫玅用熾然說言滿虛空無點¶塵指歸惟在箇時節譬如月入眾波中其光無異亦¶無同北俱盧洲燒火向大洋海底煖烘烘無二無斷¶智清淨凡愚不了徒增悶赤手全提殺活機有法與¶人真戲論問禪問道虛空安柄自法自知再喫三頓」
#+END_VERSE
¶

** 示禪人¶

#+BEGIN_VERSE
「　開口打不開口打是非迷悟一齊捨直饒如此徹根¶源三十藤條猶不假不假借意如何信手揮毫不較¶多魔佛任他閒起滅山高豈礙白雲過」
#+END_VERSE
¶

#+BEGIN_VERSE
「　煙雲說法山河聽萬象森羅遵號令到了依然一事¶無缽盂何用重安柄七九元來六十三互換家風仔¶細看驀然蹋斷來時路大千一擲了無難了無難任¶收放作塊成團難近旁屋裏滿堆萬朵山腳頭頓起¶千層浪四句鏟百非離張公喫酒李公迷無孔銕鎚¶當頭擲是聖是凡誰得知」
#+END_VERSE
¶

#+BEGIN_VERSE
「　祖師未渡流沙河風行水上皺青波九年面壁成何¶事松陰落落籠山寺大王路上少人行玄途鳥道空¶崢嶸蝸牛徒云三千界修羅謾比須彌深朅來南北¶江西東五葉花殘掃地紅嗟哉荊棘多撩亂縱橫狐¶鼠棲蒿蓬南泉秖道一莖草非短非長非暗早人人¶觸著通身涼千古萬古誰知好雪公雪公胡為乎端¶居巖壑延朝晡養成牙爪聞獅吼增其山水一葫蘆¶咄」
#+END_VERSE
¶

#+BEGIN_VERSE
「　有句向汝道晴空飛雪雹無句向人言孤船浪裏顛
<pb:KR6q0463_J_011-0310a>¶不如直下俱休歇大開兩眼高山眠祖師心印銕牛¶機紅爐焰上雪花飛擎叉舞笏拖泥水不遇知音徒¶爾為竹裏風松間月為君掃盡空華屑趙州親見老¶南泉便是如今箇時節太平歌新豐調家家門外長¶安道只憑一缽度春秋銕壁銀山俱靠倒更問如何¶末後言當頭一棒休嫌少」
#+END_VERSE
¶

#+BEGIN_VERSE
「　索法語甚麼人蟭蟟吞海鶴銕樹舞三春拄杖頭邊¶草鞋底一聲雷震清風起世出世間無別長都來總¶是自家當良馬不須鞭影動丈夫豈肯為人忙」
#+END_VERSE
¶

#+BEGIN_VERSE
「　背觸俱非道一句春風觸著珊瑚樹笑他死捏蛇頭¶人隊隊因循逐玄路玄路東西處所多將心求悟轉¶成訛長伸兩腳高山臥冷看烏兔徒奔波太平不若¶今時好是佛是魔俱靠倒珍重前途訪問人不知銜¶取一莖草」
#+END_VERSE
¶

#+BEGIN_VERSE
「　癸未之年春仲月連床夜雨說無說今朝曳杖走天¶童浪煖龍門擬超越慚予疏懶臥空山滿口無言餞¶公曰煙雲黯淡柳依依遠近山顏瘦如骨個中消息¶少人知盡情舉似為公別太白峰頭撒手時千古萬¶古一條銕」
#+END_VERSE
¶

#+BEGIN_VERSE
「　我有一句子大地載不起饒君拂袖行早已沾泥水¶今朝送汝意難書年老心孤路又岐未出門時分付¶了更加註腳成膠𥻿」
#+END_VERSE
¶

#+BEGIN_VERSE
「　門前丘隴靈山會屋後鴉巢古道場知識百千同日¶死剛剛唯我舌生瘡」
#+END_VERSE
¶

#+BEGIN_VERSE
「　乘機執紙競求禪信手揮毫浪潑天四句明明無一¶語依然髭長口唇邊」
#+END_VERSE
¶

#+BEGIN_VERSE
「　風鼓松濤浪潑天明明示汝祖師禪舌頭不動談無¶歇善惡都來一串穿」
#+END_VERSE
¶

#+BEGIN_VERSE
「　融禪未見山僧日三十藤條似飽喫如今為甚反不¶明多由作念貪言義」
#+END_VERSE

<pb:KR6q0463_J_011-0310b>¶

#+BEGIN_VERSE
「　垂問將酬連棒打歷然賓主登時分揮毫落紙重書¶偈疑殺世間多少人」
#+END_VERSE
¶

#+BEGIN_VERSE
「　發起大機休愛悟小聖何能及大凡三世十方毛孔¶裏何為不信自庸酸」
#+END_VERSE
¶

#+BEGIN_VERSE
「　大藏由來一之字洞山此說非言語闍黎拈出令人¶看十方剎海毛端舉」
#+END_VERSE
¶

** 示張長人¶

#+BEGIN_VERSE
「　君不見虎生三日氣吞牛丈夫豈與凡民儔漫天世¶網籠不住視其所以觀其由法法從來無定性佛祖¶垂機救時病長安路在腳頭邊頂眼圓明識邪正古¶今得道每紛紛居士真誠力自能與其嚼蠟功名也¶孰若曹溪繼法輪」
#+END_VERSE
¶

** 示張玄居¶

#+BEGIN_VERSE
「　往來一載餘終始無二致剛毅具肝腸不忍別余去¶問我入道門直指是何人小魚吞大海萬里絕煙塵¶拄杖頭邊艸鞋跟底霹震一聲清風頓起世出世間¶即此便是萬象歷然吾無隱爾」
#+END_VERSE
¶

** 示程上觀¶

#+BEGIN_VERSE
「　念念心心勤檢察莫將思慮雜真知情關未破心多¶礙理解纔生覺以移鹵莽談禪徒自昧顢頇問道枉¶愚癡死生大事休輕忽最好光陰是此時」
#+END_VERSE
¶

** 寄謝李少參五鹿¶

#+BEGIN_VERSE
「　未曾覿面乃深知想見胸同浩瀚奇政頌已傾天下¶耳禪心每其野僧期公承願力光臺閣我合蹉跎老¶澗谿肯憶靈山舊時會焚香相俟莫相辭」
#+END_VERSE
¶

#+BEGIN_VERSE
「　疑公原是通玄士為導群蒙復現身但信一靈元不¶昧為民為國總非塵」
#+END_VERSE
¶

#+BEGIN_VERSE
「　作意忘懷皆有住本光明照智無窮同風千里長相¶見任運仁慈到處通」
#+END_VERSE
¶

** 示毛進士含侯
<pb:KR6q0463_J_011-0310c>¶

#+BEGIN_VERSE
「　電光影裏露全機水急游魚不可棲驀地喚回顛倒¶夢淡雲扶月過前溪山僧無語君休辨放下家親便¶得知腦後拈來當面擲眉毛眨上涉離微參」
#+END_VERSE
¶

** 示饒孝廉厥修¶

#+BEGIN_VERSE
「　莫言學道須離世應信真身滿大虛舉步便超千聖¶外頭頭相遇莫相違」
#+END_VERSE
¶

** 示居士劉龍友¶

#+BEGIN_VERSE
「　大地為供太虛作盤一口吞盡剩卻青山萬象森羅¶齊駭倒文殊忘卻兩三三大則滿十方小則看不見¶手握須彌椎擊碎虛空面莫謂雲居已有年頂上眉¶毛常現前拈來試問劉龍友舉頭鷂子過西天咄」
#+END_VERSE
¶

** 示居士¶

#+BEGIN_VERSE
「　人人固有通天竅不若都盧放下休捏殺猢猻重喫¶棒花開枯木有來由」
#+END_VERSE
¶

#+BEGIN_VERSE
「　拶透當陽箇一著獨露乾坤空索索不須土上更加¶堆萬里重雲只一突」
#+END_VERSE
¶

#+BEGIN_VERSE
「　唯心淨土誰不有七七原來四十九報寧寺裏與君¶逢形像卓朔頭蓬鬆臨岐句子輕拈出靈光灼灼來¶熏風是不是非不非風流全在一聲雞自是出群獅¶子子休逐春風趁馬蹄」
#+END_VERSE
¶

#+BEGIN_VERSE
「　達磨不來東土二祖不往西天世界搓圓捏扁石童¶舞袖翩翩淡蕩春風舒柳目蚯蚓蝦蟆相對哭明明¶遍界絕遮攔何必園林芳艸綠吳君吳君會也無祖¶師門下無玄途直下裂開真面目大千沙界海中鳧¶十方諸佛同一舌縱橫殺活熾然說言滿虛空無點¶塵指歸唯在箇時節譬如月入眾波中其光無異亦¶無同北俱盧洲燒火向大洋海底煖烘烘無二無斷¶智清淨凡人不了徒增悶佛祖猶為強著名有法與¶人真戲論」
#+END_VERSE
¶

#+BEGIN_VERSE
「　見便見知不知綠水青山徹骨提觸目本來無盡藏
<pb:KR6q0463_J_011-0311a>¶何須更舉轢中泥轢中泥最深玅六凡四聖俱不要¶佛法都來彈指間應身千萬誰為造時時示人人不¶知吾今方便為伊道參」
#+END_VERSE
¶

#+BEGIN_VERSE
「　猛虎不食陳年肉俊鷹豈打籬邊兔丈夫撒手出乾¶坤是是非非俱不顧」
#+END_VERSE
¶

#+BEGIN_VERSE
「　天覆地載成團作塊打破機關塵塵自在拈起也萬¶類無蹤放下也山河爽快快快快何處清風動天籟¶甲乙丙丁卯酉子午高麗擊鐘扶桑打鼓手提拍板¶唱鷓鴣北俱盧洲人作舞身坐龍樓弄月華空玉國¶內買硃砂古佛放光生意淡卻來塵裏拾魚蝦參」
#+END_VERSE
¶

#+BEGIN_VERSE
「　本琰道者索我言一字也無那可說指東向道是西¶方無端弄巧翻成拙拈起葫蘆換卻頭陝府明明灌¶銕牛各各圓成無欠剩何須更覓水中漚是佛是魔¶俱掛壁石上蒼苔翠欲流」
#+END_VERSE
¶

#+BEGIN_VERSE
「　五千四十八百億四天下只須拄杖頭一撥俱銷化¶硬似銕軟如綿多處減少處添坐斷東西南北管甚¶天上人間打掃現行搕𢶍萬里秋色娟娟咦你是何¶人」
#+END_VERSE
¶

#+BEGIN_VERSE
「　森林霜殺亂蒼紅病葉飄飄淨遠空湖渚縮流零碎¶寓壟田脫稿高低同良朋訪我挑燈坐一喚當陽天¶地中放去收來無繫絆四時佳趣自無窮」
#+END_VERSE
¶

#+BEGIN_VERSE
「　大道堂堂不假持群生不覺謂為離驀然打破閒家¶具一笑風前是甚時」
#+END_VERSE
¶

#+BEGIN_VERSE
「　擬將不出以為稀獨善其如法愈微賴有[(瓜-、)/田]溪長柄¶杓不妨閑洗是和非」
#+END_VERSE
¶

#+BEGIN_VERSE
「　脫盡型模與矩規橫吹銕笛自葳蕤十方在掌閒收¶放驚起扶籬摸壁兒」
#+END_VERSE
¶

#+BEGIN_VERSE
「　本來光遍恒沙國稍費精神會不得幽鳥喃喃罵落¶花秋英亂點莓苔色」
#+END_VERSE
¶

* 淨土百詠(并序)
<pb:KR6q0463_J_011-0311b>¶

禪宗淨土當體無殊認影迷頭是非夢競但請班¶
師振旅自然國泰民安若乃寶翫門岐機辨徒增¶
識浪紜紜自彼法庸何傷每見今時業禪衊淨執¶
淨謗禪競派分波迷源飲水操戈同室足慨良深¶
余猥形窮谷白醭口堆友人無端舉此為問不覺¶
搔著癢處忍俊不禁遂爾傾談達旦次早出紙索¶
題因成偈語若干首以歸之然幸毋索我於名言¶
句義之中也。¶

#+BEGIN_VERSE
「　一念彌陀萬念清山河大地盡翻身良醫不用驢馱¶藥拈得泥團也活人」
#+END_VERSE
¶

#+BEGIN_VERSE
「　十方淨土一毛端剎剎塵塵海嶽寒萬德尊容何處¶是滿天晴月響幽湍」
#+END_VERSE
¶

#+BEGIN_VERSE
「　尋常拈出彌阤佛靠倒東西與南北莫問高低信步¶行獅兒豈守金毛窟」
#+END_VERSE
¶

#+BEGIN_VERSE
「　萬象森羅全佛體迴光返照贅疣哉群生枉自癡迷¶甚不信身盈功德財」
#+END_VERSE
¶

#+BEGIN_VERSE
「　即今歸去便歸去何須更待佛來迎太平雖是將軍¶定不許將軍見太平」
#+END_VERSE
¶

#+BEGIN_VERSE
「　十方佛剎迥難量獨有彌阤願力長萬劫修持真妙¶士凡夫一念足承當」
#+END_VERSE
¶

#+BEGIN_VERSE
「　無量壽超三際外極樂塵包法界天珍重慈恩來接¶引莫將知解自留連」
#+END_VERSE
¶

#+BEGIN_VERSE
「　索頭撥動慈尊現方信含生本自真不借一毫光燦¶爛枯禪到此卻沉吟」
#+END_VERSE
¶

#+BEGIN_VERSE
「　發起大機能念佛鑊湯無地寄寒冰勸伊直下翻身¶去同室何爭宗教名」
#+END_VERSE
¶

#+BEGIN_VERSE
「　淨土元從自己生稱名竟不犯途程凡愚不了如來¶旨覓巧尋奇墮蘊城」
#+END_VERSE
¶

#+BEGIN_VERSE
「　歇卻馳求佛現前時時法韻鎮常宣娑婆安養印明¶滅秖在如今指顧邊」
#+END_VERSE

<pb:KR6q0463_J_011-0311c>¶

#+BEGIN_VERSE
「　念佛元非向外尋如來親口為君陳是心是佛是心¶作徹底無疑幾箇曾」
#+END_VERSE
¶

#+BEGIN_VERSE
「　未回淨土尚娑婆汩沒塵寰更幾何嚼蠟世緣雖未¶盡故鄉知路已無多」
#+END_VERSE
¶

#+BEGIN_VERSE
「　秪由自體本來空四聖六凡不借功六八願嚴微妙¶國我成佛也亦相同」
#+END_VERSE
¶

#+BEGIN_VERSE
「　上下中根俱攝入縱橫自在羨能仁饒君徹悟超三¶際爭似彌阤一句親」
#+END_VERSE
¶

#+BEGIN_VERSE
「　水清月現非他得地煖華開豈別求經像如如秪這¶是等閒蹉卻障何休」
#+END_VERSE
¶

#+BEGIN_VERSE
「　念佛功深障自除故鄉曾不外吾居凡情聖解俱拋¶卻穩坐蓮華任卷舒」
#+END_VERSE
¶

#+BEGIN_VERSE
「　佛國無邊樹裏彰都緣慈父行無疆丈夫彼此皆如¶是便請(深心)試一場¶道無道有俱譫語是淨是禪總強各五色命根誰斷¶得不如依舊度流年」
#+END_VERSE
¶

#+BEGIN_VERSE
「　樓閣重重盡日開阿誰端坐寶華臺家鄉咫尺無行¶路金臂遙伸接引來」
#+END_VERSE
¶

#+BEGIN_VERSE
「　紛紛六賊卒難除趁得東兮又失西六字金剛全殺¶活太平寰宇斬頑癡」
#+END_VERSE
¶

#+BEGIN_VERSE
「　莫貪知解枉勞神活佛明明在汝身內外中間無處¶所彌阤一語震乾坤」
#+END_VERSE
¶

#+BEGIN_VERSE
「　帝網重重籠寶樹毫光掩映碧琉璃故鄉家業今猶¶在客作貧兒怎不知」
#+END_VERSE
¶

#+BEGIN_VERSE
「　從來法法總無蹤徇語依通是啞聾瞥爾回機行易¶路蝦蟆蚯蚓笑相逢」
#+END_VERSE
¶

#+BEGIN_VERSE
「　舌覆三千證不虛紫金相好現無餘玄微及盡方知¶謂蠡管何能推測歟」
#+END_VERSE
¶

#+BEGIN_VERSE
「　長空鴈過水無痕法爾如然不借因無物卻彰凡聖¶妙塵塵全露本來身」
#+END_VERSE

<pb:KR6q0463_J_011-0312a>¶

#+BEGIN_VERSE
「　業習全憑一想摧十方元不隔纖埃寶嚴殿閣唯心¶現彈指生西絕去來」
#+END_VERSE
¶

#+BEGIN_VERSE
「　六字彌阤勤勇念眉毛撕結未曾問快刀利斧檗難¶開轉過頭來忘卻面」
#+END_VERSE
¶

#+BEGIN_VERSE
「　直截根源一句佛未忘心識自遲疑雖然向道離心¶識又被無心夢裏迷」
#+END_VERSE
¶

#+BEGIN_VERSE
「　寒林春暖暗抽新念佛功深佛影臨直下不遊差別¶路渾身大坐法王城」
#+END_VERSE
¶

#+BEGIN_VERSE
「　功勳不盡不周圓淨土何常世外緣達想木空名解¶脫全彰福慧利人天」
#+END_VERSE
¶

#+BEGIN_VERSE
「　寂寞山居一事無梅窗恰好月來初莫將染淨紛心¶目箇是人間極樂圖」
#+END_VERSE
¶

#+BEGIN_VERSE
「　明暗全捐正眼開一枝華上一如來凡夫到此皆成¶聖拍手相逢笑一回」
#+END_VERSE
¶

#+BEGIN_VERSE
「　淨土一機誰了得目連鶖子也茫然為憐火宅耽玄¶子沉溺枯禪不計年」
#+END_VERSE
¶

#+BEGIN_VERSE
「　門門何處不圓通一念歸根萬法融橫截四生三有¶地盡塵沙界鼓熏風」
#+END_VERSE
¶

#+BEGIN_VERSE
「　參禪念佛盡由伊一一天真總合宜言句了無交涉¶事休將學解播唇皮」
#+END_VERSE
¶

#+BEGIN_VERSE
「　心境由來秖強名莫將知見論無生無生淨處西方¶路好手憑空畫綵麟」
#+END_VERSE
¶

#+BEGIN_VERSE
「　一句彌陀纔念了虛空撲落已多時我也不須增註¶腳大家留取兩莖眉」
#+END_VERSE
¶

#+BEGIN_VERSE
「　淨土無塵莫妄猜妄猜俱是強馳求何人死得偷心¶盡就我西方徑路遊」
#+END_VERSE
¶

#+BEGIN_VERSE
「　萬緣歇去天真佛禪教從來不二門無量剎塵光內¶現精研一念自知恩」
#+END_VERSE
¶

#+BEGIN_VERSE
「　本來無悟亦無迷即此迷時是悟時記得前年秋雨¶夜大風吹折路旁碑」
#+END_VERSE

<pb:KR6q0463_J_011-0312b>¶

#+BEGIN_VERSE
「　見道洞明諸古宿禪宗淨土等弘持斬頭覓活貪奇¶者焉悟西方格外機」
#+END_VERSE
¶

#+BEGIN_VERSE
「　盡道唯心成淨土我談淨土不容心有無心土俱拋¶卻處處蓮華國裏人」
#+END_VERSE
¶

#+BEGIN_VERSE
「　汝身元是妙摩尼彈指生西有甚奇縱使遍遊華藏¶海都來不出一毫釐」
#+END_VERSE
¶

#+BEGIN_VERSE
「　秖這一聲真佛號十方三世寓其中腳跟拶折西方¶路石女懷胎臉暈紅」
#+END_VERSE
¶

#+BEGIN_VERSE
「　五濁愛河稱利物自他焉保不隨流大須諦審休輕¶率順逆昇沉可自由」
#+END_VERSE
¶

#+BEGIN_VERSE
「　西方咫尺有何難秖在凡夫一念看久久修持全體¶露如魚飲水孰能瞞」
#+END_VERSE
¶

#+BEGIN_VERSE
「　百歲光陰眨眼過不回心也更如何饒君富貴兼才¶德難免無常煞鬼磨」
#+END_VERSE
¶

#+BEGIN_VERSE
「　本來面目古彌阤覿體全彰莫認差更擬將心求妙¶悟何殊撥水去尋波」
#+END_VERSE
¶

#+BEGIN_VERSE
「　水動金渠華正開端然合掌見如來鏗鏘天樂頻伽¶舞惹得虛空笑滿腮」
#+END_VERSE
¶

#+BEGIN_VERSE
「　八溟四渤皆歸水一句超然截眾流殺盡英雄人不¶見何須更覓水中漚」
#+END_VERSE
¶

#+BEGIN_VERSE
「　胎獄寄身經幾許歸途勇往敢悠悠莫云取捨情猶¶在獅穴從來不產彪」
#+END_VERSE
¶

#+BEGIN_VERSE
「　持名方便妙難思凡聖昇沉頃刻時踏得故鄉田地¶穩十方全現一蓮枝」
#+END_VERSE
¶

#+BEGIN_VERSE
「　眾生與佛無差別擬議絲毫落正偏掉臂便行全不¶顧也須喫我大麤拳」
#+END_VERSE
¶

#+BEGIN_VERSE
「　念佛生西人易會無依無住念為難難易兩頭俱拽¶斷腳跟依舊不相干」
#+END_VERSE
¶

#+BEGIN_VERSE
「　情識現為業力繩漫談淨土只唯心葛藤樁子全根¶拔方見春回萬卉新」
#+END_VERSE

<pb:KR6q0463_J_011-0312c>¶

#+BEGIN_VERSE
「　一句彌阤方舉念蓮花出水已多時明明說與君知¶否擬議纔生失卻眉」
#+END_VERSE
¶

#+BEGIN_VERSE
「　良朋索我西方偈黃葉拈來聊贈之細嚼自知滋味¶別龜毛透出妙蓮池」
#+END_VERSE
¶

#+BEGIN_VERSE
「　真照不須明日月玅嚴雖具借功成翹勤想念非他¶事涉入門門眼更清」
#+END_VERSE
¶

#+BEGIN_VERSE
「　蓮根本向濁泥生即此凡心是聖心遍入十方興佛¶行由來不出一微塵」
#+END_VERSE
¶

#+BEGIN_VERSE
「　銀臺金殿影交加處處晴光映寶華家業現成歸便¶得纔生疑慮隔天涯」
#+END_VERSE
¶

#+BEGIN_VERSE
「　妄情盡處事多端十字街頭春正闌生死涅槃俱扯¶斷何方更著聖和凡」
#+END_VERSE
¶

#+BEGIN_VERSE
「　無念無依出寶蓮閻浮習性自融遷這回永謝空華¶夢不負披誠數十年」
#+END_VERSE
¶

#+BEGIN_VERSE
「　滾滾松風幕幕煙共談淨土樂無邊諸佛證成真實¶語何處西方不現前」
#+END_VERSE
¶

#+BEGIN_VERSE
「　一句彌阤全體現更嫌何處不風流當機不薦自埋¶沒枝上生枝卒未休」
#+END_VERSE
¶

#+BEGIN_VERSE
「　不借一毫勤念佛凡夫須此越迷津娑婆界內人多¶少幾箇男兒眼有睛」
#+END_VERSE
¶

#+BEGIN_VERSE
「　濁世眾生信可悲說道人多行道稀曠劫未明端的¶旨瞞頇亂統罔愚癡」
#+END_VERSE
¶

#+BEGIN_VERSE
「　我心靈玅現前事佛祖由來有甚傳鞭起銕牛耕大¶地厭談淨土實堪憐」
#+END_VERSE
¶

#+BEGIN_VERSE
「　揚眉瞬目早周遮認得根塵豈是耶金鋀現前全不¶辨光陰虛度亦堪嗟」
#+END_VERSE
¶

#+BEGIN_VERSE
「　歷歷明明一句佛聖凡何處更容身承當直下猶紆¶曲那有閒言取次聞」
#+END_VERSE
¶

#+BEGIN_VERSE
「　信手拈來絕謂言縱橫任運自無痕烹茶供養金剛¶子飽得山門努力喧」
#+END_VERSE

<pb:KR6q0463_J_011-0313a>¶

#+BEGIN_VERSE
「　念而無念超岐路境念俱無大脫空天樂談經真際¶事了非對待色聲同」
#+END_VERSE
¶

#+BEGIN_VERSE
「　塵塵中念彌陀佛箇是亭亭火裏蓮明暗色空俱坐¶斷纖塵不動利人天」
#+END_VERSE
¶

#+BEGIN_VERSE
「　曠大劫來真父子往生何處有生名但知自己彌阤¶父莫問彌阤作麼生」
#+END_VERSE
¶

#+BEGIN_VERSE
「　轉凡成聖了非難秖句彌陀仔細看看到聖凡情淨¶處塵塵佛國絕遮攔」
#+END_VERSE
¶

#+BEGIN_VERSE
「　此身纔滅彼身成箇裏如何有死生但握一枝無孔¶笛隨方吹出太平音」
#+END_VERSE
¶

#+BEGIN_VERSE
「　五濁不居安養外西方秪在佛聲中可憐日用不知¶者剛把黃金博朽銅」
#+END_VERSE
¶

#+BEGIN_VERSE
「　珠投濁水自然清清水蓮敷四色榮清濁水珠俱撇¶了都來無物不圓成」
#+END_VERSE
¶

#+BEGIN_VERSE
「　浩浩佛聲正念時十方諸佛展雙眉是凡是聖俱成¶佛何事渠渠仍佇思」
#+END_VERSE
¶

#+BEGIN_VERSE
「　淨心念佛毫無剩堪笑時流枉是非昧卻本頭咬枯¶骨蝸牛角豎自高旗」
#+END_VERSE
¶

#+BEGIN_VERSE
「　勿因極樂一枝蓮寶藏家珍盡棄捐破宅雖非凡小¶事成家猶自隔于天」
#+END_VERSE
¶

#+BEGIN_VERSE
「　一句全消凡聖功火端焉泊太虛蟲門開大施無違¶拒把手相牽不肯從」
#+END_VERSE
¶

#+BEGIN_VERSE
「　眾生元是病中佛佛是眾生病裏醫醫去病除無事¶事堂堂面目好男兒」
#+END_VERSE
¶

#+BEGIN_VERSE
「　三際只須一彈指樂邦豈是禁人行擬于斯處存窠¶窟泥水依然滿路程」
#+END_VERSE
¶

#+BEGIN_VERSE
「　伐鼓椎鐘念佛時虛空伸手拾須彌權衡不動知多¶少八兩三錢欠一釐」
#+END_VERSE
¶

#+BEGIN_VERSE
「　非關成佛如麟角秪為貪求似狗毛瞥爾全身俱坐¶斷笑看水長聽船高」
#+END_VERSE

<pb:KR6q0463_J_011-0313b>¶

#+BEGIN_VERSE
「　說箇唯心與自性空拳聊引小兒歡東西南北同修¶短纔犯絲毫早自瞞」
#+END_VERSE
¶

#+BEGIN_VERSE
「　彌陀佛號淨心持箇是群生大導師句下若能生死¶絕大千搏取若泥丸」
#+END_VERSE
¶

#+BEGIN_VERSE
「　但執平常云是道撥求淨土亦愚哉更將古德機緣¶語玄妙商量誤後來」
#+END_VERSE
¶

#+BEGIN_VERSE
「　遍界遍空全六字世尊聊爾露家風但看繡出鴛鴦¶巧誰見金鍼暗度中」
#+END_VERSE
¶

#+BEGIN_VERSE
「　彼方極樂此娑婆仔細參窮不較多魔佛現前俱不¶滯許君親見老彌阤」
#+END_VERSE
¶

#+BEGIN_VERSE
「　倚天長劍一聲佛截斷聖凡生死機古路一條平坦¶坦又誰去也又誰歸」
#+END_VERSE
¶

#+BEGIN_VERSE
「　莫謂西方途路遠此中端有古彌阤等閒坐斷千峰¶月任運全超二見河」
#+END_VERSE
¶

#+BEGIN_VERSE
「　求生淨土雖非實存念無生更背真縱使心空而及¶第未忘猶似月重輪」
#+END_VERSE
¶

#+BEGIN_VERSE
「　一句彌阤一粒珠聲聲自撿莫他圖塵沙念盡誰成¶佛大地群生自寶蕖」
#+END_VERSE
¶

#+BEGIN_VERSE
「　取捨未忘華翳目兩忘依舊眼生華不如且作順朱¶者管取年年喫嫩茄」
#+END_VERSE
¶

#+BEGIN_VERSE
「　歸元捷徑路無差信步行來有甚遮只為回頭并轉¶腦蓮池反見墜空華」
#+END_VERSE
¶

#+BEGIN_VERSE
「　無端病眼見空華切忌從人覓到家撥動金鍼膜翳¶淨汲泉來煮雨前茶」
#+END_VERSE
¶

#+BEGIN_VERSE
「　鍼鋒尖上五須彌八萬由旬較恰齊若謂互融無小¶大開眼堂堂陷水泥」
#+END_VERSE
¶

#+BEGIN_VERSE
「　偶爾勸君恒念佛山僧不是為人提艸鞋邊有通霄¶路拄杖橫肩不用疑」
#+END_VERSE
¶
雲外禪師語錄卷第十一終¶

<pb:KR6q0463_J_011-0313c>¶
¶

　慧乘　傳量　碧元　如聞　雲岩¶

　宜默　成真　覺塵　真耆¶
　眾師捐財助刻¶
　神鼎雲外和尚語錄第十一卷¶
康熙乙巳夏月塔院識
<pb:KR6q0463_J_011-0314a>¶

