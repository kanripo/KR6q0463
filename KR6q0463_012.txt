#-*- mode: mandoku-view; -*-
#+DATE: 2015-08-30 21:52:31.616255
#+TITLE: 神鼎雲外澤禪師語錄
#+PROPERTY: CBETA_ID J33nB280
#+PROPERTY: ID KR6q0463
#+PROPERTY: SOURCE Jiaxing Canon Vol. 33, No. B280
#+PROPERTY: VOL 33
#+PROPERTY: BASEEDITION J
#+PROPERTY: WITNESS J
#+PROPERTY: LASTPB <pb:KR6q0463_J_012-0314a> 
#+PROPERTY: JUAN 12

 雲外禪師語錄卷第十二¶
侍者深極編¶
¶

詩
五言古¶

登老祖雙峰¶

#+BEGIN_VERSE
「　雙峰赤骨立蒼氣欲摩天夜汗成川澤灌溉萬山田¶潛尋間道出餘石苦相煎水怒攻其腋格關成囂喧¶石頑而水冽鼓躍竟奔前縱橫灑銀鍊瀑布九天懸¶佳景真在茲誰謂廬山泉大觀隨所樂局士羨殘編
#+END_VERSE
」¶

神鼎開山¶

#+BEGIN_VERSE
「　山水在處佳心空趣乃與動靜發幽光麤人不知處¶我來神鼎山萬象紛然著舉世逐虛名奇怪爭狂倨¶篇章堆故言腐語如陳絮吾於萬物和所得皆神御¶隱顯了無干古今潛一慮
#+END_VERSE
」¶

#+BEGIN_VERSE
「　可居且便居何必求豐裕一壑數峰雲儘可供朝暮¶朝暮亦何為不藏亦不露月明天宇清鶴唳松濤護¶無心可悟迷有甚眾生度觸處洞真源不借閒言句¶大開太古堂豈在多人聚動靜繫非輕救弊惟此務¶世及出世間如枝之與樹煙雲蕩空碧眉宇舒晴素
#+END_VERSE
」¶

晚霽菴前弄月¶

#+BEGIN_VERSE
「　亂雲恃風雨吞我萬山青暮天聊展笑雲遁山還醒¶月來星與俱飛光到我庭披衣坐其下竹冷光鱗鱗¶萬里溶溶夜蕭然一箇僧
#+END_VERSE
」¶

七月望夕步月過山至石鼓峰¶

#+BEGIN_VERSE
「　浩月浸千山竹響和清溜乘興偶遊行不覺過山岫¶趺石聽幽松刁刁群籟驟片月立予前孤影隨我後¶倦來伸腳眠不管蟲和獸夢返覺身寒重露凝襟袖¶歸菴正解衣東方曦也又
#+END_VERSE
」
<pb:KR6q0463_J_012-0314b>¶

歌
快活歌示禪者¶

#+BEGIN_VERSE
「　窮禪和煞快活一室空空胸豁豁客來秪見菴中窮¶誰知活計如天闊或登高或入草般般應用般般好¶驢蹄佛手一齊來銕額銅頭俱靠倒苦菜羹大麥粥¶食飽逍遙手捫腹拖條拄杖恣閒遊信口臨風歌一¶曲不思前不計後憨著肚皮隨分受無量劫來秖目¶前癡人枉把雙眉皺不求佛不希祖日用行持無處¶所搬柴運水露家風作者應知絕回互不談禪不論¶道兩片臨時胡亂掃昔日扶笻上翠峰今朝醉臥荒¶煙島笑呵呵好大哥姑姑元是老婆婆一般快活人¶人有此時不薦將如何
#+END_VERSE
」¶

五言律
山居¶

#+BEGIN_VERSE
「　破菴借便住不用買山錢遠近巒煙接高低松韻聯¶湖光鎔野外篆靄起籬邊即此是真樂餘吾何慕焉¶路盡山窮處由來一線通煙霞生足下天地走塵中¶權小猶難近神仙豈足同為人重指註庭竹舞春風¶拋卻參玄事茅菴養病身明明雖有我歷歷竟無人¶庭竹從他老園蔬灌每勤誰能知此意獨有澗流聲¶曠月無人跡良由艸逕深不能隨俗轍常得坐高岑¶野陌青黃錯雲山蒼翠侵許多西祖義狼藉滿山林¶钁山兼種地即此是家風禦冷柴根火避炎澗底松¶淡泊心逾淨逍遙佛頗同所嗟今古夢英俊枉埋中¶我心本淨玅何用五家禪且喜辭多事今來樂少緣¶千山嗟突兀一室鎮安眠擬欲登臨者抬眸路八千¶當陽明指示菴外事無餘荊棘途窮盡縱橫曠自如¶山高人跡斷月冷鴈聲初卻笑承風者茫茫問太虛¶秋老辭林瘦冬初趲夜長遠山方吐白孤榻漸來光¶杖影窺燈蕭泉聲到耳忘塵塵俱剖露何處著思量
#+END_VERSE
」¶

寄伊菴師¶

#+BEGIN_VERSE
「　舊隱經年別匡山無恙不予猶思翠壁爾勿厭山丘
<pb:KR6q0463_J_012-0314c>¶杞慮憐衰法松吟說隱愁何時峰頂上同看白蘋秋
#+END_VERSE
」¶

七言律¶

匡山別同參諸友¶

#+BEGIN_VERSE
「　天童社裏舊同參匡頂重逢鬢已班虛已可知珍法¶義忘懷時共飽煙嵐無羈念念超三際有住塵塵落¶兩般偶憶春風瓢杖約囑君水牯莫驅攔
#+END_VERSE
」¶

#+BEGIN_VERSE
「　參玄莫認本來翁箇是權名誘幼童手捏虛空成粉¶碎目前風物自玲瓏談禪論理珠沉水會旨忘心鳥¶出籠但請不隨明暗昧何勞著力物西東
#+END_VERSE
」¶

寄徒靈木¶

#+BEGIN_VERSE
「　去年有客曾知汝說是安居村落間禪道有靈能作¶偈心情無暇似幽閑機鋒紡作勾緣線棒喝流成應¶世好聊寄苦言祈汝悟開函一讀涕須潛
#+END_VERSE
」¶

雜詠四言¶

#+BEGIN_VERSE
「　至寶居懷五眼莫睹渴飲饑餐生殺佛祖
#+END_VERSE
」¶

#+BEGIN_VERSE
「　菩提本具乃發乃熏漸修頓悟天下太平
#+END_VERSE
」¶

#+BEGIN_VERSE
「　亙古亙今應用無物忻厭居懷千山突兀
#+END_VERSE
」¶

#+BEGIN_VERSE
「　法性無生隨緣起滅生死涅槃紅爐點雪
#+END_VERSE
」¶

#+BEGIN_VERSE
「　意影纔消秤椎落井信手捏空饅頭餬餅
#+END_VERSE
」¶

#+BEGIN_VERSE
「　有無由心心空境盡倒用橫拈無欠無剩
#+END_VERSE
」¶

#+BEGIN_VERSE
「　五蘊本空四大非有一喚回頭翻過筋斗
#+END_VERSE
」¶

#+BEGIN_VERSE
「　法身靈玅自在逍遙任緣成佛不用叨叨
#+END_VERSE
」¶

#+BEGIN_VERSE
「　存我說法生滅熾然無心對境步步登玄
#+END_VERSE
」¶

#+BEGIN_VERSE
「　本無有物何假何真厭塵取靜徒困心神
#+END_VERSE
」¶

#+BEGIN_VERSE
「　觸處洞然可賤可貴只許人參不許人會
#+END_VERSE
」¶

#+BEGIN_VERSE
「　大道堂堂有無不隔線斷齊休咄哉老賊
#+END_VERSE
」¶

#+BEGIN_VERSE
「　汝心遍周妄情自小我我所空塵塵皆好
#+END_VERSE
」¶

#+BEGIN_VERSE
「　鏡中見像像寂形空放開皮肚體露金風
#+END_VERSE
」¶

#+BEGIN_VERSE
「　捨迷求悟如土易金金土俱捐穩坐家庭
#+END_VERSE
」¶

#+BEGIN_VERSE
「　性本真靈杳無邊際取捨思惟覓甚屎屁
#+END_VERSE
」
<pb:KR6q0463_J_012-0315a>¶

#+BEGIN_VERSE
「　道由心悟行導凡愚回頭築著撒手下驢
#+END_VERSE
」¶

#+BEGIN_VERSE
「　心境佛魔了無著處捏起毛端雷轟雨注
#+END_VERSE
」¶

#+BEGIN_VERSE
「　執一非餘箇是蠢漢達本無差一光燦爛
#+END_VERSE
」¶

#+BEGIN_VERSE
「　波波求道說玅窮玄棄金擔土直待驢年
#+END_VERSE
」¶

#+BEGIN_VERSE
「　將心除妄止火助薪真空頓悟頭頭普門
#+END_VERSE
」¶

#+BEGIN_VERSE
「　本無階級登陟徒勞咬人屎橛人我山高
#+END_VERSE
」¶

#+BEGIN_VERSE
「　汝欲識佛當念即真擬心解會倚戶傍門
#+END_VERSE
」¶

#+BEGIN_VERSE
「　欲求大道莫戀途程當空便擲豈話疏親
#+END_VERSE
」¶

#+BEGIN_VERSE
「　潭清月皎隱隱勞神掀翻海嶽華雨繽紛
#+END_VERSE
」¶

#+BEGIN_VERSE
「　等閑放下括地包天低頭憶念敢保驢年
#+END_VERSE
」¶

#+BEGIN_VERSE
「　既達此宗了無差互行解相應出必由戶
#+END_VERSE
」¶

#+BEGIN_VERSE
「　佛生同體功不浪施熾然應用法法無為
#+END_VERSE
」¶

#+BEGIN_VERSE
「　睹鏡生狂狂消何有一體廓然既安且久
#+END_VERSE
」¶

#+BEGIN_VERSE
「　靈源常淨對境心空隨機刮判智用靡窮
#+END_VERSE
」¶

#+BEGIN_VERSE
「　赤手揮拳虛空叫痛流出胸襟喚醒群夢
#+END_VERSE
」¶

#+BEGIN_VERSE
「　洗盡疑塵廓然歸本利劍斫空誰論益損
#+END_VERSE
」¶

#+BEGIN_VERSE
「　心為法主無處無方晴天掣電群鴈分行
#+END_VERSE
」¶

#+BEGIN_VERSE
「　達人大觀混融真假等目生死綽有餘暇
#+END_VERSE
」¶

#+BEGIN_VERSE
「　鐘敲月冷鐸弄風高曠然無跡理事徒勞
#+END_VERSE
」¶

#+BEGIN_VERSE
「　身心空寂五陰滔滔拈來放去無作無勞
#+END_VERSE
」¶

#+BEGIN_VERSE
「　連根斬斷更莫踟躕絲毫繫念騎驢覓驢
#+END_VERSE
」¶

#+BEGIN_VERSE
「　三毒元空光明洞照本自現成休談玄玅
#+END_VERSE
」¶

#+BEGIN_VERSE
「　身心若有夢想應實觸處洞然何離何即
#+END_VERSE
」¶

#+BEGIN_VERSE
「　事事任緣閒行閒坐水上葫蘆撥著便過
#+END_VERSE
」¶

#+BEGIN_VERSE
「　機輪無滯許汝同參用時滲漏將欲誰瞞
#+END_VERSE
」¶

#+BEGIN_VERSE
「　山禽奏韻新茗斟嘗十方齊現常寂玅光
#+END_VERSE
」¶

#+BEGIN_VERSE
「　客到空林清談作供懶下蒲團不迎不送
#+END_VERSE
」¶

#+BEGIN_VERSE
「　一蒲閒坐脫體全提輕風淡度煙篆橫微
#+END_VERSE
」¶

#+BEGIN_VERSE
「　捫空尋嚮勸歇翻疑忽然磕著笑破唇皮
#+END_VERSE
」¶

#+BEGIN_VERSE
「　山來枕上雨到窗前天然富貴可以忘年
#+END_VERSE
」
<pb:KR6q0463_J_012-0315b>¶

#+BEGIN_VERSE
「　三間草屋好友能來對床便睡無語如雷
#+END_VERSE
」¶

#+BEGIN_VERSE
「　客馭風來啜茶度夏開口說禪當頭便罵
#+END_VERSE
」¶

#+BEGIN_VERSE
「　提壺勸客布穀催耕半春佳景分付誰人
#+END_VERSE
」¶

#+BEGIN_VERSE
「　新秧襯鷺嫩柳籠鶯光陰如此不歇何云
#+END_VERSE
」¶

#+BEGIN_VERSE
「　山額雲垂如人擬睡一雨便醒此時須記
#+END_VERSE
」¶

#+BEGIN_VERSE
「　花信釀寒身勞乃覺擬覓衣添群飆忽作
#+END_VERSE
」¶

#+BEGIN_VERSE
「　倚欄看山山亦看我似汝恒心寧有幾箇
#+END_VERSE
」¶

#+BEGIN_VERSE
「　十方在掌三界無家逢人便出空裏栽花
#+END_VERSE
」¶

#+BEGIN_VERSE
「　楊花若雪飛舞山庭陽關唱罷之子東征
#+END_VERSE
」¶

#+BEGIN_VERSE
「　游戲人間胸同渤澥蝦蚌魚龍謾誇能解
#+END_VERSE
」¶

#+BEGIN_VERSE
「　吳夢初回楚山萬點觸處皆渠何舒何斂
#+END_VERSE
」¶

#+BEGIN_VERSE
「　湛然常用用本無功為天地父作有無宗
#+END_VERSE
」¶

#+BEGIN_VERSE
「　山抱鍾聲圓音落落不犯根塵沖霄野鶴
#+END_VERSE
」¶

#+BEGIN_VERSE
「　名根焰冷觸處熙怡寄言流水莫告人知
#+END_VERSE
」¶

#+BEGIN_VERSE
「　青敷大地柳破春眉差雲送客倩雨留知
#+END_VERSE
」¶

#+BEGIN_VERSE
「　毛端收展大千隨寄堪笑酸寒買山而住
#+END_VERSE
」¶

#+BEGIN_VERSE
「　虛空庫藏既富且久蟻見枯蠅忻為己有
#+END_VERSE
」¶

#+BEGIN_VERSE
「　月下登高長舒一嘯今古全彰天然非召
#+END_VERSE
」¶

#+BEGIN_VERSE
「　五里松聲一天晴月或坐或行受用不竭
#+END_VERSE
」¶

#+BEGIN_VERSE
「　山禽喚友嫩柳吹花春光告別閉戶烹茶
#+END_VERSE
」¶

#+BEGIN_VERSE
「　心如太虛虛而卻不玅應世間智同天穆
#+END_VERSE
」¶

#+BEGIN_VERSE
「　少老自移真居不改得路便行塵塵絕待
#+END_VERSE
」¶

#+BEGIN_VERSE
「　廓爾無求寤寐恒一南北東西無固無必
#+END_VERSE
」¶

#+BEGIN_VERSE
「　意言究盡活潑無依淡雲初斂新月如眉
#+END_VERSE
」¶

#+BEGIN_VERSE
「　明暗色空與意俱喪信手拈來十方通暢
#+END_VERSE
」¶

#+BEGIN_VERSE
「　大千手挈身現毛端心空見息夏熱冬寒
#+END_VERSE
」¶

#+BEGIN_VERSE
「　生死涅槃鶻侖無縫萬煉千烹始知奉重
#+END_VERSE
」¶

#+BEGIN_VERSE
「　電光石火意地那容一齊拋下暖日和風
#+END_VERSE
」¶

#+BEGIN_VERSE
「　逢緣不借豈立玄功毛端剎集煙雨濛濛
#+END_VERSE
」¶

#+BEGIN_VERSE
「　瓦礫泥團臨時拋出玄玅商量咬人屎橛
#+END_VERSE
」
<pb:KR6q0463_J_012-0315c>¶

#+BEGIN_VERSE
「　言前句後體妙失宗千波無跡如日昇空
#+END_VERSE
」¶

#+BEGIN_VERSE
「　饑來喫飯渴來飲水更問如何開眼見鬼
#+END_VERSE
」¶

#+BEGIN_VERSE
「　一道靈光無在不在索價撩天阿誰肯賣
#+END_VERSE
」¶

#+BEGIN_VERSE
「　朕兆未彰用不餘體一月印江萬輪俱啟
#+END_VERSE
」¶

#+BEGIN_VERSE
「　十方是汝何用他求拈來土塊溈山水牛
#+END_VERSE
」¶

#+BEGIN_VERSE
「　佛祖所談開遮擒縱是汝家常莫受人哄
#+END_VERSE
」¶

#+BEGIN_VERSE
「　一切智智無別無同有法可示呼蚓作龍
#+END_VERSE
」¶

#+BEGIN_VERSE
「　神鼎懶僧拈來便擲是語是禪任人安置
#+END_VERSE
」¶

雜詠五言¶

#+BEGIN_VERSE
「　獨步萬峰頂閒聽虎喚兒夕陽林下沒回杖月同歸
#+END_VERSE
」¶

#+BEGIN_VERSE
「　在家疑是客旅舍卻為親湛然而玅用無我亦無人
#+END_VERSE
」¶

#+BEGIN_VERSE
「　四生皆客住終回不二家毛端天地闊雲散月光華
#+END_VERSE
」¶

#+BEGIN_VERSE
「　世夢隨時變風雲倏忽過喬松堪傲雪禪客意如何
#+END_VERSE
」¶

#+BEGIN_VERSE
「　草深蛇性悅空闊鳥難棲欲得門庭鬧無如窠臼宜
#+END_VERSE
」¶

#+BEGIN_VERSE
「　東風吹萬綠眾卉競舒姿法爾長如是誰知竟不移
#+END_VERSE
」¶

#+BEGIN_VERSE
「　春深多意氣壯我曲橋溪谷瀑連聲湧迴流濺客衣
#+END_VERSE
」¶

#+BEGIN_VERSE
「　離欲真出家心忘登佛地三千放淨光只為無情識
#+END_VERSE
」¶

#+BEGIN_VERSE
「　大千無量物一室斂無餘舉似維摩詰煌煌發令姿
#+END_VERSE
」¶

#+BEGIN_VERSE
「　茅菴啖翠空霞外群峰立一笑萬緣消菩提只遮是
#+END_VERSE
」¶

#+BEGIN_VERSE
「　鳥歸斜照裏鳩語綠陰中山氣熏天碧般般絕異同
#+END_VERSE
」¶

#+BEGIN_VERSE
「　連日雷驅雨青浮欲漲天一聲何處鶴幽谷更堪憐
#+END_VERSE
」¶

#+BEGIN_VERSE
「　達觀音妙協俗眼自雲泥意夢全消處清飆恰到時
#+END_VERSE
」¶

#+BEGIN_VERSE
「　群山努力青厭俗圖其形每見山僧面飛來滿我庭
#+END_VERSE
」¶

#+BEGIN_VERSE
「　斜雨知吾意留客即便晴一山清趣事今夜與君評
#+END_VERSE
」¶

#+BEGIN_VERSE
「　滿裝一谷雲換得半天雨不第解田憂園蔬賴以注
#+END_VERSE
」¶

#+BEGIN_VERSE
「　眾鳥隨雲散殘山掛夕陽一聲天際鴈萬綠盡消忙
#+END_VERSE
」¶

#+BEGIN_VERSE
「　煙翠鍾聲出晴雲冒碧空興來舒一嘯響落數村松
#+END_VERSE
」¶

#+BEGIN_VERSE
「　幾欲登山去其如足力綿好風知我意吹夢到層顛
#+END_VERSE
」¶

#+BEGIN_VERSE
「　結茅叢社側客至懶供需酌茗清談外安論我與渠
#+END_VERSE
」¶

#+BEGIN_VERSE
「　床飛新落葉風掩讀殘書居然三際外聲色意無餘
#+END_VERSE
」
<pb:KR6q0463_J_012-0316a>¶

#+BEGIN_VERSE
「　老山披露坐細雨伴泉流狼藉西來意何人解展收
#+END_VERSE
」¶

#+BEGIN_VERSE
「　神鼎峰頭事千松已吐花不辭為舉似抬手落誰家
#+END_VERSE
」¶

#+BEGIN_VERSE
「　古佛身無盡亡形化萬般空花兼翳淨神鼎不瞞頇
#+END_VERSE
」¶

#+BEGIN_VERSE
「　皜月澆詩壁輕風贈遠香對床無語坐千劫坦然降
#+END_VERSE
」¶

#+BEGIN_VERSE
「　君騎春色來伴我嘗新茗未竟三日談別去良耿耿
#+END_VERSE
」¶

#+BEGIN_VERSE
「　道友如君少清談不厭過營營人世夢奈此白雲何
#+END_VERSE
」¶

#+BEGIN_VERSE
「　開軒此靜坐好鳥頻相過天籟忽然生拋書竟乃臥
#+END_VERSE
」¶

#+BEGIN_VERSE
「　雨滌山愈健雲收月更新十方秋趣味一筆畫分明
#+END_VERSE
」¶

雜詠六言¶

#+BEGIN_VERSE
「　有無是你兒孫處處腳蹋實地癡人不肯逍遙更去¶咬他屎屁
#+END_VERSE
」¶

#+BEGIN_VERSE
「　諸佛由來是汝因何抵死不信渾身佛魔同居薦得¶也打三頓
#+END_VERSE
」¶

#+BEGIN_VERSE
「　了無忻厭居懷正是屎坑解脫斫樹不斷根株時至¶根苗復活
#+END_VERSE
」¶

#+BEGIN_VERSE
「　我是虛空令尊要他菩提作麼但無一念希求日用¶應緣不錯
#+END_VERSE
」¶

#+BEGIN_VERSE
「　霜葉飛如蝴蝶籬邊老菊精神多少時人錯會強來¶說境說心
#+END_VERSE
」¶

#+BEGIN_VERSE
「　山抱鐘聲渡水風推松籟來窗一種淨緣誰會黃鶯¶小語商量
#+END_VERSE
」¶

十二時歌¶

#+BEGIN_VERSE
「　半夜子消息不通無彼此卻嫌蚤虱姿貪饕摸來依¶舊空勞指
#+END_VERSE
」¶

#+BEGIN_VERSE
「　雞鳴丑欲起仍眠如中酒下單失口念彌陀大地山¶河顛倒走
#+END_VERSE
」¶

#+BEGIN_VERSE
「　平旦寅管甚真心與妄心世界撮來如米大勸君莫¶唼老婆唇
#+END_VERSE
」¶

#+BEGIN_VERSE
「　日出卯山妻秪用一錢討給侍周旋不露顏呼來卻¶是陳禾稿
#+END_VERSE
」
<pb:KR6q0463_J_012-0316b>¶

#+BEGIN_VERSE
「　食時辰佛法塵勞一東薪清磬數聲天地外何須更¶覓採樵人
#+END_VERSE
」¶

#+BEGIN_VERSE
「　禺中已明暗不干誰敢比提將土塊作真金到頭又¶似張三李
#+END_VERSE
」¶

#+BEGIN_VERSE
「　日南午堂堂大道無回互沙界塵毛體量同莫來攔¶我毬門路
#+END_VERSE
」¶

#+BEGIN_VERSE
「　日昳未休把光陰等閑費他方此土一身中道俗縱¶橫互為寄
#+END_VERSE
」¶

#+BEGIN_VERSE
「　晡時申萬壑松風唱主賓咽喉坐斷通車馬不知誰¶是住菴人
#+END_VERSE
」¶

#+BEGIN_VERSE
「　日入酉那事茫茫丟卻手遠峰吐月到窗前萬水千¶山呈拙醜
#+END_VERSE
」¶

#+BEGIN_VERSE
「　黃昏戌一日安排俱了畢開單脫襪擁禪衣誰能更¶論波羅密
#+END_VERSE
」¶

#+BEGIN_VERSE
「　人定亥伸腳長眠觀自在夢裏飽吞王膳珍醒來打¶破三瓶菜
#+END_VERSE
」¶

牧牛歌十首¶

尋牛¶

#+BEGIN_VERSE
「　鼻端無竅自優悠瞥起跟尋逐兩頭伊本無依無去¶住今時及盡始真休
#+END_VERSE
」¶

見跡¶

#+BEGIN_VERSE
「　愈著尋求愈覺難谿頭停武試詳觀團團蹄跡分明¶在不必貪程過遠山
#+END_VERSE
」¶

見牛¶

#+BEGIN_VERSE
「　登高一望草茸茸業畜元來在此中躡足向前穿卻¶鼻牽來步步怨春風
#+END_VERSE
」¶

得牛¶

#+BEGIN_VERSE
「　捉獲耕驅南畝上拖犁拽耙幾時休青青兩岸雖無¶犯猶賴山童緊繫留
#+END_VERSE
」¶

牧養
<pb:KR6q0463_J_012-0316c>¶

#+BEGIN_VERSE
「　念念惺惺秪遮頭循欄瀟灑漸和柔養成毛色渾無¶雜露地安眠不用收
#+END_VERSE
」¶

騎歸¶

#+BEGIN_VERSE
「　歸來明月印前溪短笛臨風信口吹識得者麼消息¶事當初孤負我和渠
#+END_VERSE
」¶

存人¶

#+BEGIN_VERSE
「　打失全牛一事無柴床端坐觜盧都青山綠水仍依¶舊面目堂堂好丈夫
#+END_VERSE
」¶

俱忘¶

#+BEGIN_VERSE
「　人牛驀地兩全空好手徒誇遊刃功不到水窮山盡¶日謾云無異亦無同
#+END_VERSE
」¶

還源¶

#+BEGIN_VERSE
「　拶到還源本自閑枉將功用著其間聞聲見色無餘¶地渴飲饑餐倦打眠
#+END_VERSE
」¶

入廛¶

#+BEGIN_VERSE
「　尊貴功勳俱不住橫身撒手入廛來畜生隊裏翻筋¶斗處處牢關盡撞開
#+END_VERSE
」¶

山居雜詠¶

#+BEGIN_VERSE
「　蹋遍諸方古寺苔放憨皮肚任人猜而今老大渾無¶似支枕松根看月來
#+END_VERSE
」¶

#+BEGIN_VERSE
「　老松時奏千般韻小澗長分百斛泉隨處看雲和衲¶睡夢回拈棒打青天
#+END_VERSE
」¶

#+BEGIN_VERSE
「　相隨一杖無餘物破屋無門不用關秖有清閑無處¶著石頭坐遍待雲還
#+END_VERSE
」¶

#+BEGIN_VERSE
「　隔樹數聲樵子韻高歌我詠寒山詩虛空喝彩森羅¶舞不許時人取次知
#+END_VERSE
」¶

#+BEGIN_VERSE
「　深山夏日足陰涼小榻鼾眠午夢長睡起經行松樹¶下數聲啼鳥澗中央
#+END_VERSE
」¶

#+BEGIN_VERSE
「　濃雲密霧奪群山恍若孤舟汎海瀾四面八方無畔¶岸不知身在畫圖間
#+END_VERSE
」
<pb:KR6q0463_J_012-0317a>¶

#+BEGIN_VERSE
「　茅林隘路石為關來往多遭驀面瞞不動腳跟能到¶此大千搏取若泥丸
#+END_VERSE
」¶

#+BEGIN_VERSE
「　精窮徹骨懶頭陀佛法全然不會他對客自來無一¶語空勞跋涉到煙羅
#+END_VERSE
」¶

#+BEGIN_VERSE
「　幾年生受貧中樂半世逍遙拙處多一等便宜誰不¶具衒名弄巧自瞞何
#+END_VERSE
」¶

#+BEGIN_VERSE
「　佛法全忘懶唱提搬柴煮飯恰臨時相逢多是鐫舟¶者狼藉春風總不知
#+END_VERSE
」¶

#+BEGIN_VERSE
「　定起月臨窗白滿吟成風墮葉黃多太平不計功勳¶事更有何人入佛魔
#+END_VERSE
」¶

#+BEGIN_VERSE
「　出礦精金是處真瓶盤釵釧總同身一聲鶴唳天初¶曉不是心兮不是塵
#+END_VERSE
」¶

#+BEGIN_VERSE
「　青山溢目即如來切忌于斯立聖胎日暮拾柴燒火¶向不須重撥地爐灰
#+END_VERSE
」¶

#+BEGIN_VERSE
「　人生隨分即無憂塵世茫茫孰肯休一句了然超百¶億青山岌峇大江流
#+END_VERSE
」¶

#+BEGIN_VERSE
「　飯罷閒行事了然全無些子故相牽嶺頭倚杖觀山¶色淡殺人間虛妄緣
#+END_VERSE
」¶

#+BEGIN_VERSE
「　畢世精神聲利馳百年光景剎那時堂堂古路無人¶蹋孤負春風著意吹
#+END_VERSE
」¶

#+BEGIN_VERSE
「　掃石焚香趺坐久山禽見慣每來依一光映現無伊¶我使得人間十二時
#+END_VERSE
」¶

#+BEGIN_VERSE
「　莫謂山居無一事栽瓜種菜忒忙生月沉滄海人難¶委猶較雞鳴半日程
#+END_VERSE
」¶

#+BEGIN_VERSE
「　草徑幸無俗子步隔山時有採樵歌一塵不動真安¶樂纖類纔生早自磨
#+END_VERSE
」¶

#+BEGIN_VERSE
「　古風愧我不能追豈把身心蹈近時淨行莊嚴非分¶外珊瑚撐月不吾欺
#+END_VERSE
」¶

#+BEGIN_VERSE
「　森森萬綠赴茅菴幾片白雲相佳閒清夜數聲谿外¶鴈為誰飛過碧蘿灣
#+END_VERSE
」
<pb:KR6q0463_J_012-0317b>¶

#+BEGIN_VERSE
「　人定月斜鐘斷後夢回霜冷鴈鳴初飄外拽杖穿林¶走拾得枯枝供地爐
#+END_VERSE
」¶

#+BEGIN_VERSE
「　人來無口問他禪敲火烹茶得自便翻憶古人機欠¶密天書三召惹人嫌
#+END_VERSE
」¶

#+BEGIN_VERSE
「　四山駢綠映柴扉看到黯黯思轉微春鳥也憐遊子¶苦聲聲叫道不如歸
#+END_VERSE
」¶

#+BEGIN_VERSE
「　夾菴澗溜高低響繞逕蘚苔厚薄青茶事告成春又¶去有誰心外見真形
#+END_VERSE
」¶

#+BEGIN_VERSE
「　懶舉主賓玄要話門前山路亂縱橫堂堂一句超群¶象南北東西不借功
#+END_VERSE
」¶

#+BEGIN_VERSE
「　大千經卷一塵包打破何須動一毛壞衲褁山來枕¶翫空拳捏月就房韜
#+END_VERSE
」¶

#+BEGIN_VERSE
「　萬山卸翠到禪扉一箇山僧倚杖藜不離六塵元自¶淨天然畫出數行詩
#+END_VERSE
」¶

#+BEGIN_VERSE
「　縛箇茅菴雲裏住刀耕火種度時光傳燈說法俱無¶暇洗腳雙趺月到床
#+END_VERSE
」¶

#+BEGIN_VERSE
「　山中春夏雨偏多米盡柴生不奈何滴爛虛空猶自¶可幾乎餓死老禪和
#+END_VERSE
」¶

#+BEGIN_VERSE
「　物情法爾不能齊得失是非休用提梅華卸白群英¶發商確春風到鴃啼
#+END_VERSE
」¶

#+BEGIN_VERSE
「　啼罷流鶯到竹雞牡丹開遍恰晴時天供野菜漫山¶谷嫩作鮮餚老作虀
#+END_VERSE
」¶

#+BEGIN_VERSE
「　燈光明滅不成亮坐久昏眠未穩時老鼠成群齊著¶力天明滿地是糠秕
#+END_VERSE
」¶

#+BEGIN_VERSE
「　密靄翠封山下路踦𨄅歷盡到菴前道人活計長如¶是健則鋤雲倦則眠
#+END_VERSE
」¶

#+BEGIN_VERSE
「　山居糊口一張鋤佛法從他爛且枯栽了王瓜便種¶豆誰能死水按葫蘆
#+END_VERSE
」¶

#+BEGIN_VERSE
「　學海奇波空自湧心田異艸可曾刪茅菴斗大堪容¶膝虛豁全包四面山
#+END_VERSE
」
<pb:KR6q0463_J_012-0317c>¶

#+BEGIN_VERSE
「　一幅生成古畫圖春為著色更然都門前舊路俱荒¶卻差勝牛頭花鳥無
#+END_VERSE
」¶

#+BEGIN_VERSE
「　羊腸世路競奔趨坦直林泉到者稀穩坐蒲團窗月¶上此時那許俗人知
#+END_VERSE
」¶

#+BEGIN_VERSE
「　水響山明諸佛體春來秋去祖師心明明吐露無遮¶互何事諸人不肯貧
#+END_VERSE
」¶

#+BEGIN_VERSE
「　澹蕩閒懷冰銕腸去無固必住無方清茶啜罷焚香¶坐幽鳥一聲天宇長
#+END_VERSE
」¶

#+BEGIN_VERSE
「　自入山來七八春煙堆衣帽幾身塵不將世夢虛聲¶譽喚我一生清淨貧
#+END_VERSE
」¶

#+BEGIN_VERSE
「　禪人訪我入深山陟險梯高途路難莫道山居無款¶待白雲秋色任君餐
#+END_VERSE
」¶

#+BEGIN_VERSE
「　委身丘壑高然臥半世生涯月一輪寄與參玄諸上¶士恩無半點始知恩
#+END_VERSE
」¶

#+BEGIN_VERSE
「　同門相訪喜盈盈一夜清談到老晨賓主既忘貧徹¶骨且須住住莫云云
#+END_VERSE
」¶

#+BEGIN_VERSE
「　百年一覺夢中忙消我山中幾炷香自是塵勞光影¶促致令閒靜日偏長
#+END_VERSE
」¶

#+BEGIN_VERSE
「　客來無送亦無迎抵掌清談趣自深擁火喫茶端坐¶久地爐鼾睡到天明
#+END_VERSE
」¶

#+BEGIN_VERSE
「　法門替極不堪評種種澆風取次生上下偷安唯苟¶得風波如此豈應行
#+END_VERSE
」¶

#+BEGIN_VERSE
「　世亂始知多欲苦年荒方信菜根香從來貧富唯虛¶習堪嘆人生空自忙
#+END_VERSE
」¶

#+BEGIN_VERSE
「　直堪行道世非宜來伴青山度歲時分付雨風休作¶惡明朝我欲探龍谿
#+END_VERSE
」¶

#+BEGIN_VERSE
「　雨過山光沐眼明滿潭碧水躍然盈春來好處無多¶子新霽園林鳥一聲
#+END_VERSE
」¶

#+BEGIN_VERSE
「　細雨洗青山愈好岩花幽艸各知春山僧不是收詩¶料分付諸人款款吟
#+END_VERSE
」
<pb:KR6q0463_J_012-0318a>¶

#+BEGIN_VERSE
「　同居七八箇禪人努力耕鋤不濟貧春種苦蕎雙斗¶足收來仍舊又三升
#+END_VERSE
」¶

#+BEGIN_VERSE
「　久居峭谷面如之故友相逢問是誰向道昔人元不¶在驚呼會得轉身時
#+END_VERSE
」¶

#+BEGIN_VERSE
「　看雲倚杖峰頭坐聽月攜蒲艸際眠一箇閒身天地¶外隨緣生受亦蕭然
#+END_VERSE
」¶

#+BEGIN_VERSE
「　青山目極幾千重獨坐孤峰誰與同秖許流泉知此¶意一聲聲透碧雲中
#+END_VERSE
」¶

#+BEGIN_VERSE
「　扶疏新竹舞蹁躚擬住幽禽意未便夏日初長山色¶健盛塗蒼綠賽青天
#+END_VERSE
」¶

#+BEGIN_VERSE
「　生平不學雕蟲客日弄之乎者也詞口不關風胡亂¶語非禪非偈亦非詩
#+END_VERSE
」¶

#+BEGIN_VERSE
「　山居病懶觀書少獨有輕風知啟吾帶雨攪林鏗碎¶玉攜雲出嶂展全圖
#+END_VERSE
」¶

#+BEGIN_VERSE
「　穿雲碧澗長分水駢列青巒不買山回視舊交塵擾¶裏牽名役利幾時還
#+END_VERSE
」¶

#+BEGIN_VERSE
「　情生妄自分高下無我何勞論是非沙界即今菴裏¶物眉毛孤負許多時
#+END_VERSE
」¶

#+BEGIN_VERSE
「　一夜春回冬未覺猶施冷氣撲人衣暗香梅蕊傳消¶息幻得東風到綠齊
#+END_VERSE
」¶

#+BEGIN_VERSE
「　流鶯嫌雨罵東風門外群英牛綠紅雨歇攜笻看瀑¶布歸來明月在高松
#+END_VERSE
」¶

#+BEGIN_VERSE
「　北軒高臥有餘適招得群峰到枕看叵耐春風懷妒¶忌挾來輕雨灑輕寒
#+END_VERSE
」¶

#+BEGIN_VERSE
「　挈蒲行倦便閑眠舀水烹茶處處便春事摧殘已如¶許隔山猶唱鷓鴣天
#+END_VERSE
」¶

#+BEGIN_VERSE
「　四山青映獨憑欄小倦焚香偃臥看好鳥靜觀枝上¶久恐予鼾睡送高談
#+END_VERSE
」¶

#+BEGIN_VERSE
「　自補衲衣松樹下幽禽來伴語泠泠佇鍼屢聽忘時¶久竟日方成箇補釘
#+END_VERSE
」
<pb:KR6q0463_J_012-0318b>¶

#+BEGIN_VERSE
「　芳菲寂寞已難堪霧雨何須更剝殘欲斂暑衣猶怯¶冷快人惟有竹成竿
#+END_VERSE
」¶

#+BEGIN_VERSE
「　大借湖山供玩具滿天風月未全貧謝君千里來相¶訪不惜家風盡供申
#+END_VERSE
」¶
雲外禪師語錄卷第十二終¶

(　劉千里居士　程上觀居士　周啟明¶
　居士　張一生居士　王遽公居士¶
　張長人居士　玄珠居士　陳元之¶
　黃文鄉　李長吉　潘用平　蔡如龍¶
　眾居士捐貲助刻¶
　神鼎雲外和尚語錄第十二卷¶
康熙乙巳夏月塔院識)
<pb:KR6q0463_J_012-0318c>¶

